
СОЦІАЛЬНА МЕРЕЖА


---------------------------------------
ІНТ. ЛАБОРАТОРІЯ ІНФОРМАТИКИ - ДЕНЬ

МАРК працює за комп'ютером. Хоча у вікнах холодний, сніжний, лютневий, кембриджський день,
МАРК одягнений у свою звичну толстовку та шорти. Схоже, він давно не спав. На екрані його
Монітору видно, що Марк працює над сторінкою профілю для theFacebook.

НІК МОСКОВИТЦ безшумно підходить до нього.

          НІК
  Марко?
    (пауза)
  Марк.

МАРК обертається і дивиться на нього.

          НІК(ПРОД.)
    (тихо)
  На історію мистецтв із тобою ходить
  дівчина, Стефані Аттіс. Ти, бува,
  не знаєш, чи в неї є хлопець?

МАРК просто дивиться на нього — навіть майже не моргаючи, мовляв: «Навіщо мене перервали?»

          НІК(ПРОД.)
    (пауза)
  Може, ти бачив її з кимось?
    (пауза)
  А якщо не бачив, може ти знаєш,
  чи хоче вона з кимось зустрічатися?

          МАРК
    (пауза)
  Дастін. Люди не розгулюють туди-сюди зі знаком хочу –

І в цьому самому місці МАРК замовкає, адже йому щойно відкрилися всі таємниці Всесвіту.

          НІК
    (пауза)
  Марко?

---------------------------------------
ЕКСТ. КОРПУС ІНФОРМАТИКИ - ДЕНЬ

МАРК зі своїм набитим рюкзаком вилітає з будівлі і мчить, ледве утримуючи рівновагу на льоду,
а ми переходимо в –

---------------------------------------
ІНТ. КОРПУС КІРКЛЕНДУ — ЛОБІ — РАНОК

Відчиняються важкі двері, і МАРК влітає всередину. Махом долає проліт сходів.

Потім ще один.
